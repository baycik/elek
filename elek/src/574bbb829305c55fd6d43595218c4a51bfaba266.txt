Qırım Müftisiniñ Qırım Cumhuriyeti ve Sevastopol şeeri boyunca Cezalarnı icra etüv federal hızmeti idaresi (ÜFSİN) ile işbirlik boyunca yardımcısı Muhammed İslamov Keriç şeeriniñ №1 apishanesinde bulunğan mahkümlernen körüşti. Bundan da ğayrı, apishaneniñ binasında dinlerara iş taqımınıñ iş oturışı olıp keçti. Taqımnıñ terkibine inanğanlar ile çalışuv boyunca idare başlığınıñ yardımcısı papaz R. Tsurkan, Qırım prokurorınıñ tüzeltüv müessiselerinde qanunlarnıñ icra etilüviniñ nezareti boyunca yardımcısı Ya. Filenko kirmekte.

Din hadimleri ve prokuraturanıñ vekilleri apishanedeki ibadethanelerniñ alına baqtılar ve mahküm etilgenlerniñ suallerine cevaplar berdiler, soñra da kelecek senege iş planlarını belgilediler.

 

Qırım MDİ matbuat hızmeti