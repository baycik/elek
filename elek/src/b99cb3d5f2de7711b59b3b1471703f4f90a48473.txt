Kezlevdeki Dervişler tekiyesi külliyesiniñ saasında yerleşken Şükürullah Efendi camisinde yerli din cemiyet Qırım Cumhuriyetiniñ Medeniyet nazirligi ile işbirlikte proyekt teşkilâtınıñ eskizine esasen yapılğan pencelerni yerlerine yerleştirdi. “Pencereler yarım yıl yapıldı. Olar paalı dekorativ ağaçtan yasalğan. Aynı şu malzemeden pervazlar da yapılğan”, – dep, tarif ete Kezlev bölgesiniñ baş imamı Eskender Memetov.

Qayd etmeli ki, keçken sene camide dekorativ ağaçtan yasalğan qapu qoyuldı. Bu sene Kezlevdeki medeniy etnografik “Kiçik Qudus” merkeziniñ maddiy destegi ile yağmur suvlarınıñ birikip, cami tübüne aqmasını toqtatmaq içün azbar taş levhalarınen töşendi. Yerli cemaat ise, milliy üslüpte camige kiriş saçağını yaptı.