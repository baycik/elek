Çocukların temel ihtiyaçlarını doğru olarak karşılamayı Öğrenmeleri, sağlıklı bir hayat sürmelerinde önemli bir rol oynar. Öbür taraftan bu ihti­yaçların doğru öğrenilmesi, öğrenme süreci içinde ailede stres verici olum­suz yaşantıları ortadan kaldırır.

Çocuk gelişimi esas olarak bedence, ruhça zihince ve toplumca olmak üzere dört alanda gerçekleşir.

Bedence gelişimin sağlıklı bir biçimde tamamlanması, çocuğun bes­lenme, uyku ve tuvalet eğitimlerinin uygun biçimde, verilmesiyle müm­kündür. Anne, bebeğin doğumundan başlayarak bu ihtiyaçları doyurmaya girişir, ancak bütün bu temel ihtiyaçlar ruhsal, zihince ve toplumca gelişi­me paralel olarak değişimler gösterir.

Bu paralelliklerden yararlanmak ebeveynlere, ana kalıpların sağlıklı bir biçimde yapılanması konusunda yardımcı olur. Uyku ve beslenme alış­kanlıkları ile tuvalet eğitiminin doğru bir biçimde kazanılması, çocuğun ileri yaşlarında sağlıklı bir birey olma şansını artırır ve aile içi etkileşimler­de olumsuz yaşantıları önler, ayrıca stres verici yaşantıların azalmasında da önemli bir rol oynar. 