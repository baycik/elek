
GİRİŞ 
 
Esrâr Dede’nin Hayatı, Eserleri ve Sanatı 
18. asır,  birbiri  ardınca  gelen  savaşlar  ve  yenilgiler,  bir  taraftan  da  iç 
karışıklıklar ve ekonomik  sıkıntılarla  imparatorluğun  ciddi  sarsıntılar  geçirdiği, 
çöküşe doğru gidişin daha da hızlandığı bir dönemdir. İlk defa barış yapmaya zorlanan 
taraf  durumuna  düşen  Osmanlılar, askerî  ve  idari  alanlardaki  yenileştirme 
çabalarından  da  istenilen  sonuçları  alamaz. Siyasi  ve  sosyal  yapıdaki  bütün 
olumsuzluklara rağmen kültürel hayattaki canlılık ise devam eder.  Divan edebiyatı, 
18. asırda önceki yüzyılın devamı olarak gelişmesini devam ettirmekle birlikte çok 
daha renkli, eklektik bir görünüm arz eder. 17. asırda önemli temsilcilerini yetiştiren 
Sebk-i Hindî ve hikemî söylem, bu asırda da etkisini devam ettirir; fakat  şairler daha 
çok Hint üslubuyla zirveye çıkan külfetli, sanatkârane söyleyişe tepki olarak şairlerin 
kudema tarzı dediği klasik üslubu  tercih  ederler.  Bu, mevcut estetik anlayışı içinde 
bütün imkânları zorlayan bir edebiyatın yeniden geriye dönüşüdür. Sâbit’te bir tutku 
hâline gelen, halk zevkinin dili ve hayat tarzıyla şiire taşınması da, başta Nedîm olmak 
üzere bu asrın birçok temsilcisinin aslî gayelerinden biri olur.  
Böyle  bir  ortamda  yetişen  Esrâr  Dede, fikrî  olarak  Galib’in  etkisi  altında 
kalmakla birlikte, daha çok klasik üslup yolunda şiirler kaleme alan bir şairdir. Esrâr, 
Mevleviliğe intisabından ölümüne kadar geçen üç yıl gibi kısacık bir süreye birçok eser 
sığdırmayı başarmış benzerine ender rastlanabilecek bir şairdir. O,  daha çok Mevlevi 
şairler  hakkındaki  tezkiresiyle  tanınmakla  birlikte,  lirik,  külfetsiz,  zarif  bir  dille 
söylediği  şiirleriyle  de  ihmal  edilmemesi  gereken  bir  şairdir.  Elinizdeki  eser,  Esrâr 
Dede’nin daha önce tarafımızca yayımlanan Dîvân’ının1, yeniden gözden geçirilerek e-
kitap  hâline  getirilmiş  şeklidir.  Giriş  ise, önceki  çalışmamızdan  yararlanılarak 
hazırlanan, şairin hayatı, eserleri ve klasik Türk edebiyatındaki yeriyle ilgili genel bir 
değerlendirmeyi ihtiva etmektedir.  
 
                                                           1  Osman  Horata  (1998).  Esrar Dede, Hayatı, Eserleri, Şiir Dünyası ve Dîvânı.  Ankara:  KB  Yay.  Dîvân  üzerinde 
ayrıca bir doktora tezi hazırlanmıştır: H. Ali Kasır (1996). Esrâr Dede, Hayatı, Edebî Kişiliği ve Dîvânı’nın 
Karşılaştırmalı Metni. Doktora Tezi. Erzurum: Atatürk Üniversitesi. 
DÎVÂN   4 
 
A. Hayatı 
Esrâr Dede, Mevlevi şairler arasında önemli bir şöhrete sahip olmakla birlikte 
onun  hayatı  hakkında  bildiklerimiz,  Fatîn1  ve  Mehmed  Tevfîk’in2  eserleriyle  İhsan 
Mahvî’nin  Mevlevi  Şairleri3 adlı  basılmamış  kitabında  verilen  bilgilerden  ibarettir. 
Mahvî’nin  eseri  de,  Esrâr’ın  ölümünden  çok  sonra  yazılmış  olup  daha  çok  sözlü 
rivayetlere dayanmaktadır. Bu sebeple, buradaki bilgilerin de ihtiyatla kullanılması 
gerekmektedir. 
Şiirlerinde  “Esrâr”  mahlasını  kullanan  ve  Mevlevilikteki  konumu  sebebiyle 
“Esrâr Dede” unvanıyla tanınan şairin asıl adı Mehmed’dir. İstanbul’da doğmuştur.4 
Şeyh  Gâlib’in  Menâkıbu’l-Ârifîn’in  yazma  nüshalarından  birisinin  (Süleymaniye 
Kütüphanesi, Hâlet Efendi Mülhakı, No.46, vr.1a) ilk sayfasına düştüğü ve şairin Sütlüce 
(Haliç) semtinde doğduğunu belirten not ise kanaatimizce Esrâr’a ait değildir.5  
Esrâr  Dede’nin  doğum  tarihi  bilinmemektedir.  Fakat  Ergun,  bir  kaynak 
belirtmeden onun 1162/1748’de doğduğunu ve kırk dokuz yıl ömür sürdüğünü söyler.6 
Bundan  sonra  yapılan  bazı  çalışmalarda  da  bu  tarih  herhangi  bir  tenkide  tabi 
tutulmadan  aynen  verilmiştir.7  Kanaatimizce  Ergun’un  bu  konudaki  kaynağı  İhsan 
Mahvî’nin eseridir. Bu sebeple, başka bir belgeyle desteklenmedikçe şairin doğum tarihi 
konusunda kesin bir şey söylemek mümkün değildir.  
Esrâr Dede’nin, ailesi ve yetiştiği muhit hakkında da etraflı bir bilgi olmamakla 
birlikte, kendisinin Süleymaniye Kütüphanesi, Hâlet Efendi Mülhakı, No: 139’da kayıtlı 
Sultan Veled Dîvânı’nın  “zahriyye”  sine  (cilt  kapağının  içine)  yazdığı  temellük 
                                                           1 Fatîn Dâvûd (1271). Tezkire-İ Hâtimetü’l-Eş’âr. İstanbul. 9. 
2 Mehmed Tevfîk (1290). Kâfile-i şu’arâ. İstanbul. 41.  
3 İhsan Mahvî’nin basılmamış olan ve varlığı Ergun’un Türk Şairleri’ndeki (İstanbul 1945: 1345-1346) “Esrâr 
Dede” maddesinde yaptığı alıntılardan öğrenilen Mevlevî Şairleri adlı eseri araştırmalarımız sırasında da 
bulunamamıştır. Burada, ondan yapılan alıntılar Ergun’un eserinden aktarılmıştır. 
İhsan  Mahvî  (1891-1936),  son  asır  Mevlevi  şairlerinden  olup  Vefa  İdadisini  bitirmiş  daha  sonra  da 
memurluk ve öğretmenlik görevlerinde bulunmuştur. Ayrıca Şeyh Celâleddin Dede ve Es’ad Dedelerden 
mesnevi okuyarak “mesnevihanlık” icazeti almıştır. (Mahvî’nin hayatı hakkında bk. Türk Dili ve Edebiyatı 
Ansiklopedisi. İstanbul 1981. C. 4. 347.) 
4 Fatîn Dâvûd (1271). Tezkire-İ Hâtimetü’l-Eş’âr. İstanbul. 9; Mehmed Tevfîk (1290). Kâfile-i Şu’arâ. İstanbul. 
41; M. N. Tuman. Tuhfe-i Nâ’ilî. Milli Kütüphane. Yz. B.611. 42. 
5 Bu not, şairin Mevleviliğe giriş tarihi üzerinde durulurken ayrıntılı olarak değerlendirilmiştir. 
6 S. N. Ergun (1945). Türk Şairleri. İstanbul: Ülkü Bas. C. 3. 1344-1345.  
7 Hasan Aksoy (1995). “Esrâr Dede”. İslâm Ansiklopedisi. C. II. İstanbul: TDV Yay. 432-434; N. Sami Banarlı 
(1977). Resimli Türk Edebiyatı Tarihi. C. 2. İstanbul: MEB Yay. 790; Hasan Aksoy (1979). “Esrar Dede”. Tük Dili 
ve Edebiyatı Ansiklopedisi. C. 3. İstanbul: Dergâh Yay. 105.  
5  ESRÂR DEDE 
 
kaydından,1  sadece babasının ve dedesinin isimlerini öğrenebilmekteyiz. Buna göre, 
onun babasının ismi  Ahmed-i Bî-zebân, dedesinin de Hasan ibn Osman’dır. Esrâr’ın 
H.1210/M.1795-96’da yani ölümünden bir yıl önce Galata’da yazdığı bu temellük kaydı 
şöyledir: 
“Vehebe’l-mülkü’l-feyyâzu’l-kavî ile’l-fakîr E’s-Seyyid Mehmed Esrâru’l-Mevlevî 
İbn Ahmed-i Bî-Zebân bin Hasan ibn Osman sâkin-i bük’a-i Mevleviyye der-Galata 
1210.” 
Burada şairin kendisini “seyyid” olarak nitelemesi, kanaatimizce tarikatlardaki 
asalet  kaygısından  kaynaklanan  bir  rivayetten  öteye  herhangi  bir  anlam  ifade 
etmemektedir. Babası için söylediği “Bî-zebân” (Dilsiz) sıfatı da, tasavvufi muhitlerde 
alınan bir mahlastan ziyade onun sessizliği sebebiyle halk arasında verilmiş bir lakap 
olmalıdır.  
Esrâr Dede’nin öğrenimi ve mesleği hakkında, Fatîn ve Mehmed Tevfîk bir şey 
söylemezken; İhsan Mahvî,2 onun genç yaşta çeşitli “ulûm u fünûn” tahsil ettiğini, Arabi 
ve Farisî’den başka Rum, Latin ve İtalyan dillerini de “mükemmelen” öğrendiğini ve 
“hâcegân” sınıfına girerek “ta’lîm ve tedrîs” ile meşgul olduğunu söyler.3 Esrâr Dede de, 
Lügat’inin başında önce çeşitli ilimleri tahsil ettiğini, bu sırada Latin diline “bir miktar” 
vâkıf olduğunu söyleyerek İhsan Mahvî’nin görüşlerini doğrular: 
“Ammâ ba’dü fakîr-i nâ-çâr a’nî dervîş Mehmed Esrâr mukaddemâ ülûm u fünûn-ı 
şettâ  tahsîline  sa’y  ü  gûşişimiz  avânında  bi’l-ittifâk  lügat-i Latiniyye ve 
Talyâniyye’ye bir mikdâr vukufumuz sebkat etmişdi.” (vr. 53b)4  
Mahvî, onun Latin ve İtalyan dillerini “mükemmelen” öğrendiğini söylemesine 
karşılık, şairin kendisi “bir miktar” vukufunun olduğunu ifade eder. Esrâr Dede’nin, bu 
                                                           1 Bu belge, ilk olarak Üsküdar Mevlevihanesi şeyhi Ahmed Remzi Efendi tarafından bulunmuş ve Rusuhi 
Baykara’nın lisans tezinde kullanılmıştır. bk. Rusuhi Baykara (1939-1940). 18’inci Asır Şairlerinden Mehmet 
Esrar  Dede’nin  Hayatı,  Tasavvufî,  Edebî  Şahsiyeti  ve  Eserleri. Mezuniyet  Travayı.  İstanbul:  İstanbul 
Üniversitesi. 12.  
2 Aktaran S. N. Ergun (1945). Türk Şairleri. C. 3. İstanbul: Ülkü Bas. 1345-1346. 
3  “Hâcegân” kelimesi, “hocalar” anlamının yanında, Osmanlılarda kalemiyye sınıfının başındaki devlet 
ricali için kullanılmaktadır (bk. M. Zeki Pakalın (1946). Osmanlı Tarih Deyimleri ve Terimleri Sözlüğü. İstanbul: 
MEB  Yay.  693-694).  Mahvî de, “talim ve tedris” ile medrese eğitiminden ziyade Divan-ı Hümayun’daki 
eğitimi kastetmiş olmalıdır. 
4 Aktaran S. Nüzhet Ergun (1945). Türk Şairleri. C. 3. İstanbul: Ülkü Bas. 1346. 
DÎVÂN   6 
 
dillerin yanında Arapça ve Farsçaya şiir yazabilecek kadar vâkıf olması onun iyi  bir 
eğitim gördüğünü göstermektedir.1  
Oldukça geç sayılabilecek bir yaşta Mevleviliğe intisap eden Esrâr Dede’nin, 
Mevlevilikten önceki hayatı hakkında bunlardan başka bir bilgi yoktur. Fakat onun, 
hayatının bu döneminden bazı beyitlerde büyük bir pişmanlıkla söz etmesi dikkati 
çekmektedir.  Manzum  bir  otobiyografisi  gibi  olan  246.  gazelinde,  Mevleviliğe 
intisabından  önce  içinde  bulunduğu  “topluluk”,  dünyaya  önem  veren,  külah  ve 
hırkalarıyla irfan davası güttüğü  hâlde aslında imanı olmayan, fitneci “har-meşreb” 
insanlar olarak nitelenir: 
Celîs-i dûn ararmış bezmine dünyâ vü mâ-fîhâ 
Kemâle erdik ammâ yanlarından ragbetim gitdi 
Cihânda merd-i sâhib-zât kadrin kimse bilmezmiş 
Bilir vardır deyü hayfâ ki bunca dikkatim gitdi 
Kallıp nâ-dân arasında hemân bir pula degmezmiş 
Saçıp bî-hude bunca gevher-i mâhiyyetim gitdi 
Meger erbâb-ı irfân zann olan hayvânmış cümle 
Tehî bâd-ı hevâ bunlarla vakt-i sohbetim gitdi 
Külâh u hırka ile bir alay har-meşrebân gördüm 
Helâk-i hayf hayf oldum elimden râdetim gitdi 
(...) 
Henûz îmânı yokdur da’vi-i irfân eder câhil 
Ne sırdır bu düşündükçe Hudâyâ fikretim gitdi 
                                                           1  Esrâr Dede’nin gerek İtalyan, Latin ve Rum dillerini bilmesi, gerekse  Dîvân’ındaki Hristiyanlıkla ilgili 
unsurlar, onun mensubiyeti hakkında akla bazı soru işaretlerinin gelmesine sebep olmuştur. Gölpınarlı 
(1983) bu konuda şunları söylemek gereğini duyar: 
“Anlaşılıyor ki Esrar Dede, Tevrat ve İncil’le epeyce meşgul olmuş ve okudukça bazı yerlerini Mevlânâ’ya 
işaret saymış, o da belki Mevlânâ gibi Rumca bellemiş, belki de Rumca bilmesine Galata’da oturuşu sebep 
olmuştur. (...) Burada şunu da söyleyelim. Esrâr,  Hristiyan dönmesi değildir. Süleymaniye’nin Hâlet 
Efendi kitaplarının mülhak kısmında, 139 no’da kayıtlı Sultan Veled Dîvânı’nın 1a sahifesinde, kendi el 
yazısıyla  temellük  ketebesinden  anlıyoruz  ki,  babası  Ahmed-i  Bî-zebân’dur  (dilsiz).  Onun  babası 
Hasan’dır, onun babasının adı da Osman’dır.” Abdülbaki Gölpınarlı (1983).  Mevlâna’dan sonra Mevlevîlik. 
İstanbul: İnkılâp ve Aka Yay. 288. 
7  ESRÂR DEDE 
 
Bana gösterme suret bâtınında fitneler gördüm 
Cihândan göz yumarsam sanma dilden hiddetim gitdi (G. 246/4-11)1 
Esrâr’ı, gözleri kapandığında bile hiddeti gitmeyecek kadar öfkelendiren külahlı, 
hırkalı bu insanlar kimlerdir? Şairin, Mevleviliğe intisabından önce “hâcegân” sınıfı 
arasında bulunduğu bilindiğine göre; o, burada dünyevi arzular peşinde koşan kâtipler 
veya müderrisler grubunu mu yoksa herhangi bir din veya tarikat  mensuplarını mı 
kastetmiştir?  Eserden  hareketle  şairin  biyografisi  hakkında  bir  yargıya  varmak 
sakıncalı  olmakla  birlikte,  bunların  “irfan  davası”  güdüp  imana  önem  vermeyen 
insanlar olduğu belirtildiğine göre onun kastının “hâcegân” sınıfı olmadığını söylemek 
mümkündür.  
Esrâr Dede, tezkiresinin mukaddimesinde; “E’s-seyyid Esrâr-ı şikeste-dil  ser-â-
pâ müstagrak-ı gird-âb-ı mâ-sivâ ve gavta-h’âr-ı lücce-i çûn ü çirâ âlûde-i çirk-âb-ı 
alâyık-ı  dünyâ  vü  mâ-fîhâ  iken...”2  diyerek;  daha  önce  dünyevi  zevklerin  çirkefine 
bulaşıp “mâ-sivâ” girdabına battığını belirterek ne bir dinden ne de bir tarikatten 
bahseder.3  
Esrâr, bir rubaisinde ise (R. 87) önüne ardına bakmayıp Hazret-i Mollâ diyerek 
yola (Mevleviliğe) giren bir avuç “abdâl” olduklarını söyler. Bilindiği gibi “abdâl”, edebî 
metinlerde “derviş” anlamında kullanıldığı gibi Kalenderîler için unvan da olmaktadır. 
Esrâr  ise  “abdâl”ı  hangi  anlamda  kullanmaktadır?  Şairin,  bu  rubaisinin  yanında 
Dîvân’ının birkaç yerinde de kendisini “Mevlevî abdâlı” (G. 178/2), “abdâl-ı fenâ” (G. 
246/16) gibi sıfatlarla nitelendirmesi hatta bir beytinde “çâr-darb”ı tavsiye etmesi (G. 
29/14) ve esrara düşkünlüğü (bk. Sürûrî’nin ölümü için düşürdüğü tarih), onun “abdâl” 
kelimesine  özel  bir  anlam  izafe  etmeye  çalıştığını  düşündürmektedir. Fakat 
Kalenderîlik4, Mevlevilik üzerinde etkili olan tarikatlerden biridir. Birçok Mevlevide, bu 
bir hâl olarak karşımıza çıkmakta ve bazı dervişler kendilerini “Mevlevi abdalı” olarak 
                                                           1  Burada belirtilen numaralardan ilki, Esrâr Dede  Dîvânı’nın tenkitli metnindeki [Osman Horata (1998). 
Esrar  Dede,  Hayatı,  Eserleri,  Şiir  Dünyası  ve  Dîvânı.  Ankara:  KB  Yay.]  şiirlerin,  ikinciler  de  beyitlerin 
numaralarını göstermektedir.  
2 Esrâr Dede. Tezkire-i şu’arâ-yı Mevleviyye. Süleymaniye Kütüphanesi, Hâlet Efendi Mülhakı. No.109. vr.1b; 
İlhan Genç (hzl.) (2000). Tezkire-i Şu’arâ-yı Mevleviyye. Ankara: AKM Yay. 3. 
3  Baykara, bu sözlerin Esrâr’ın Mevlevilikten önce bir tarikate intisap ettiğinin delili sayılabileceğini 
söyler [Rusuhi Baykara (1939-1940).  18’inci Asır Şairlerinden Mehmet Esrâr Dede’nin Hayatı, Tasavvufî, Edebî 
Şahsiyeti ve Eserleri. Mezuniyet Travayı. İstanbul: İstanbul Üniversitesi. 13-14].  
4 Bilindiği  gibi  Kalenderîlik,  bu  asırda  Bektaşilik  içinde  eriyerek  onun  şemsiyesi  altına  girmiş 
bulunuyordu.  bk.  A. Yaşar Ocak (1992). Osmanlı İmparatorluğunda Marjinal Sufilik: Kalenderîler (XIV-XVII. 
Yüzyıllar). Ankara: TTK Yay. 210. 
DÎVÂN   8 
 
nitelendirmektedir.  Esrâr  Dede  içinse,  yukarıdaki  hususlar  göz  önüne alındığında 
Kalenderîlik  etkisinin  Mevlevilikten  önceki  hayatından  gelmiş  olabileceği  akla 
gelmektedir.  Fakat  bu  konuda,  gerek  kaynakların  gerekse  şairin  kendisinin  sessiz 
kalması  bir  hükme  varmamızı  güçleştirmektedir.  Fakat  Esrâr  Dede  gibi  yakın 
zamanlarda yaşamış, tanınmış bir şairin Mevlevilikten önce herhangi bir tarikate veya 
başka bir dine bağlılığı söz konusu olsaydı herhâlde meçhul kalmazdı. Bu sebeple onun 
Mevlevilikten önceki hayatını tam olarak aydınlatmaya eldeki bilgiler yeterli değildir.  
Mevlevilikten önce içinde bulunduğu muhitten memnun olmadığını açıkça ifade 
eden Esrâr Dede bir arayış içine girer. Fakat zamanını “muhabbet sevdasıyla” boş yere 
harcar: 
Etdi nice demler beni hayrân bu gayret 
Âyîne-i dil garka-i gerd-i keder oldı 
 
Sevdâ-yı mahabbetle gezip hayli zamânlar 
Esrâr-ı belâ-keş nice yıl der-be-der oldı (G. 247/16-17) 
Bu arayışlar onu, devrinin çok önemli bir eğitim ve kültür merkezi durumundaki 
Galata (Kulekapısı) Mevlevihanesine1  götürür. Esrâr’ın, tezkiresinin mukaddimesinde 
belirttiğine  göre  bu  ansızın  (nâ-gâh)  olmuştur.  O,  dünyevi  meşguliyetler  peşinde 
koşarken Mevlânâ’nın dergâhına gelerek Şeyh Gâlib’in hizmetine soyunur: 
“... âlude-i çirk-âb-ı alâyık-ı dünyâ vü mâ-fîhâ iken nâ-gâh gerden-i cân-ı nâ-tüvâna 
kullâb-ı  mahabbet-i  hânedân-ı  Mevleviyye  güzerân  ve  dil-i  nâ-çârımı  bî-zâr-ı 
gâ’ile-i cân u çihân edip (...) dâhil-i dârü’l-emân-ı dergâh-ı ‘âlem-penâh-ı Monlâ-yı 
Rûm ve hâk-rûbî-i râh-ı fakr u fenâya şeb u rûz melzûm edip husûsâ şeyhim cenâb-
                                                           1  Galata Kulesi yakınında bulunduğu için, yazma tarih kitaplarında ve belgelerde “Kulekapısı” adıyla 
anılan Galata Mevlevihanesi 1492’de İskender Paşa tarafından kurulmuştur. Zamanla harap olan bu tekke 
bir  müddet  Halvetî  zaviyesi  olarak  da  kullanılmıştır.  Kasımpaşa  Mevlevihanesinin  kurucusu  Abdî 
Dede’nin gayretleriyle tekrar Mevlevi tekkesi olarak canlandırılan Galata Mevlevihanesi, 1766’da yanmış 
ve yeniden inşa edilmiştir. Mevlevihane, 1794’te III. Selim, 1834’te de II. Mahmud tarafından esaslı bir 
şekilde tamir ettirilmiştir. 1925’te de diğer tekkelerle birlikte kapatılarak müze hâline getirilmiştir. Dört 
yüz  otuz  yıllık  hizmeti  sırasında  yüzü  aşkın  Mevlevihane  içinde  en  ünlüsü  hâline  gelen  Galata 
Mevlevihanesi, yetmiş kadar divan sahibi şair yetiştirmiş, aynı sürede otuz Mevlevi şeyhi bu dergâhta 
postnişin olarak görev yapmıştır. Bu konuda bk. H. Hüseyin Ayvansarâyî  (1281).  II/42-49;  Kerametli 
(1975). 15; Uzluk (1989). 297-300. 
9  ESRÂR DEDE 
 
ı Gâlib Dede Efendi efâza’llâhü ‘aleynâ füyûzâtihî efendimiz hazretlerinin hâk-bûsî-
i hizmet-i meydân-ı Behişt-akrânlarıyla şeref-yâb...”1  
İhsan Mahvî de, bu konuda biraz daha ayrıntılı bir şekilde durarak onun “talim ve 
tedris” ile meşgulken bir merakla Galata Mevlevihanesi’ne uğradığını, dergâhın şeyhi 
olan  Gâlib  Dede’nin  sohbetine  katılıp  bundan  fevkalade  etkilenerek  ertesi  gün 
Mevleviliğe intisap ettiğini söyler: 
“İbtidâ-yı hâlinde tarîk-i hâcegâna sülük ederek ta’lîm ve tedrîs ile meşgûl iken 
sâ’ika-i  merâk  u  tecessüsle  bir  gün  Galata  Mevlevihânesi’ne  ugrayıp  dergâh-ı 
mezkûrda seccâde-nişîn-i irşâd olan Şeyh Gâlib Dede Efendi’nin huzûr-ı şerîfine 
dâhil olur. Esnâ-yı sohbetde Şeyh Gâlib Dede’nin dehân-ı maârif-beyânından südûr 
eden  hakâyık-ı  ma’neviyyeden  fevka’l-had  mütehassis  olarak  o  gün  dergâh 
kapusundan  istemeye  istemeye  çıkarsa  da  meftûn-ı  fezâ’ili  oldugu  Şeyh  Gâlib 
Dede’ye karşı rûhunda hâsıl olan incizâb-ı rûhânî ile o geceyi bî-ârâm geçirmiş ve 
ale’s-sabâh pür-sûz u güdâz dergâh-ı müşterî-penâha şitâb ile Şeyh Gâlib Dede’nin 
dâmân-ı  inâyetine  ilticâ  eyleyerek  matbah-ı  Mollâ’ya  ikrâr-dâde-i  teslimiyyet 
olmuşdur.”2  
Mehmed Tevfîk3 ve Fatîn4 ise, bu konuda sadece onun Mevleviliğe intisap ederek 
Galata  Mevlevihanesinde  “post-nişîn-i  irşâd”  olan  Şeyh  Gâlib’in  yanında  çileye 
soyunduğunu söyler.  
Esrâr  Dede’nin,  gerek  tezkiresindeki  sözlerinden  gerekse  kaynaklardaki 
bilgilerden Mevlevîliğe Şeyh Gâlib’in Galata Mevlevihanesine şeyh olmasından sonra 
intisap ettiği anlaşılmaktadır. Gâlib’in, Halil Nu’mân Dede’nin azli üzerine H. 9 Şevval 
1205 / M. 11 Haziran 1790’da şeyh olduğu5 göz önüne alındığında Esrâr’ın intisabı da bu 
tarihten sonraya rastlamaktadır.  
H.  1222/M.  1807-1808’de yani şairin ölümünden on bir yıl sonra istinsah edilen 
Esrâr Dede Dîvânı’nın İstanbul Üniversitesi, İbnül Emin T. 2594’te kayıtlı nüshasına 
düşülen notlar6  onun intisap tarihini belirlememize yardımcı olmaktadır. Büyük bir 
                                                           1 Esrâr Dede. Tezkire-i şu’arâ-yı Mevleviyye. Süleymaniye Kütüphanesi, Hâlet Efendi Mülhakı. No.109. vr. 1b; 
İlhan Genç (hzl.) (2000). Tezkire-i Şu’arâ-yı Mevleviyye. Ankara: AKM Yay. 3-4. 
2 Aktaran S. Nüzhet Ergun (1945). Türk Şairleri. C. 3. İstanbul: Ülkü Bas. 1345. 
3 Mehmed Tevfîk (1290). Kâfile-i Şu’arâ. İstanbul. 41. 
4 Fatîn Dâvûd (1271). Tezkire-i Hâtimetü’l-Eş’âr. İstanbul. 9. 
5 Sedit Yüksel (1980). Şeyh Gâlib Eserlerinin Dil ve Sanat Değeri. Ankara: İş Bankası Yay. 18. 
6 “Galata Mevlevihanesi’nde bin iki yüz on iki senesi irtihâl eden ârif-i billâh Şeyh Gâlib Efendi’den sâhib-
i dîvân Esrâr Dede inâbe ile terk-i mâ-sivâ edip biraz eyyâm şeyh müşârün-ileyhe kûçek olup vâsıl-ı tarîk 
DÎVÂN   10 
 
ihtimalle, kendisi de bir Mevlevi olan müstensih M. Atâ tarafından yazılan bu notta, 
Esrâr Dede’nin H. 1211/M.1796’da çilesini tamamladığı gece vefat ettiği söylenir. Şeyh 
Gâlib’in onun ölümü üzerine yazdığı tarihte de aynı  ifadelere rastlanmaktadır (bk. 
Ölümü). Çile bin bir gün sürdüğüne göre, Esrâr Dede’nin de 1208/1793-1794 tarihinde 
yani Gâlib’in şeyhliğe tayininden üç yıl sonra intisap ettiği ortaya çıkar.  
Buna karşılık Esrâr Dede’yle ilgili bazı çalışmalarda1, Şeyh Gâlib’in Menâkıbu’l-
Ârifîn’in  Süleymaniye  Kütüphanesi,  Hâlet  Efendi  Mülhakı,  No:  46’da  kayıtlı  yazma 
nüshasının ilk sayfasına yazdığı aşağıdaki kayıtlara dayanılarak onun intisabı daha 
önceye çekilmiştir: 
“1. Südlüceli Mehmed’e sikke tekbîr olunmuşdur. Fî-Şevvâl 1205. 2. Konya’dan 
gelen Teberdâr Hâfız’ın refiki Seyyid Mehmed’e sikke tekbiri. Fî-Cümâde’l-âhire 
1206. 3. Mehmed’e sikke. Fî-Gurre-i Receb 1206.” 
Esrâr  Dede’nin  Konya’ya  gittiğine  dair  bir  bilgi  olmadığı  ve  kendisini  seyyid 
gösterdiği bilindiği için bunlar arasından ilkinin ona ait olabileceği düşünülmüştür. 
Bilindiği gibi Mevlevilikte sikke tekbiri iki türlüdür.2  Önce çileye başlayan bir dervişe 
(nev-niyâz)  geldiği  elbise  ile  hizmet  ettirilir  ve  bu  hizmetin  sonunda  aşçı  dede 
tarafından sikkesi tekbirlenerek bir kat Mevlevi elbisesiyle “abâ” giydirilirdi. Bu geçici 
bir süre için verilen sikkeydi. Bin bir gün çilenin sonunda ise, dervişin sikkesi tekrar 
tekbirlenir ve “muvakkat” sikke artık onun malı olurdu.  
Buna göre, H. Şevval 1205 / M. Haziran 1790’da yapılan “sikke tekbiri”, ilk on sekiz 
günün sonundaki ise onun Gâlib’in şeyhliğe getirildiği bu tarihten (H. 9 Şevval 1205 / 
M.  11  Haziran  1790)  birkaç  gün  sonra3;  bin  bir  günün  sonunda  yapılan  ise  H. 
1202/M.1787-1788’de4  Mevleviliğe intisap ettiği ortaya çıkar ki bu da diğer bilgilerle 
çelişmektedir. Sonuç olarak, bu notlardan birinin Esrâr’a ait olduğunu kabul etmek 
mümkün değildir. Şiir yazmaya Mevleviliğe intisabından sonra başladığı bilinen Esrâr 
                                                           
olan matbah-ı şerîfe girip bin bir gün tamâm olup hücreye çıkdıgı gece vefât eylemişdir.” (Esrâr Dede. 
Dîvân. İstanbul Üniversitesi, İbnül Emin T. 2594. vr. 2a.) 
1 Rusuhi Baykara (1939-1940). 18’inci Asır Şairlerinden Mehmet Esrar Dede’nin Hayatı, Tasavvufî, Edebî Şahsiyeti 
ve  Eserleri.  Mezuniyet Travayı. İstanbul: İstanbul Üniversitesi. 15; İlhan Genç (1986). Esrar  Dede  Tezkire-i 
Şu’arâ-yı Mevleviyye. Doktora Tezi. Erzurum: Atatürk Üniversitesi. I/6.  
2 bk. Asaf Halet Çelebi, (1957). Mevlâna ve Mevlevîlik. İstanbul. 153; Abdülbaki Gölpınarlı (1983). Mevlâna’dan 
Sonra Mevlevîlik. İstanbul: İnkılâp ve Aka Yay. 391-394. 
3 Hasan Aksoy (1995). “Esrâr Dede”. İslâm Ansiklopedisi. C. 2. İstanbul: TDV Yay. 433.  
4 Rusuhi Baykara (1939-1940). 18’inci Asır Şairlerinden Mehmet Esrar Dede’nin Hayatı, Tasavvufî, Edebî Şahsiyeti 
ve  Eserleri.  Mezuniyet Travayı. İstanbul: İstanbul Üniversitesi.  15; İlhan Genç (1986).  Esrar  Dede  Tezkire-i 
Şu’arâ-yı Mevleviyye. Doktora Tezi. Erzurum: Atatürk Üniversitesi. I/6. 
11  ESRÂR DEDE 
 
Dede’nin, üç yıl gibi kısa bir süreye bu kadar eser sığdırması da kanaatimizce imkânsız 
değildir. Çünkü tezkiresini iki ay gibi kısa bir sürede tamamladığını söyleyen şairin, 
Dîvân’ı dışındaki diğer eserleri de küçük hacimli, türünün basit örnekleridir. 
Esrâr Dede’nin Dîvân’ındaki bazı mısralar da, onun Gâlib’in şeyhliğe gelmesinden 
sonra Mevleviliğe intisap ettiğini göstermektedir. O, bir kıtasında dervişlerin emirinin 
birçok âşıkı davet edip onların kalplerini karışıklıktan kurtardığını söyler. Dervişlerin 
emiri de Gâlib olmalıdır: 
Cenâb-ı mîr-i dervîş etdi da’vet hayli ‘uşşâkı 
Muvaffak oldu bu cem’-i kulûbe terk-i teşvîşe 
Semâ eyler şarâb-ı feyz ile mevc-i sabâdan tâk 
Külâh-ı Mevlevîdir hûşeler bu bâg-ı dervîşe (Kt. 13) 
Şeyhim reh-i Mevlevîde Gâlib oldu 
Feyz-i nefesi ‘âleme vâhib oldu (R. 145) 
Reh-i Monlâ-yı Rûm’da Esrâr 
Mürşidim her makâmda Gâlib’dir (G.76/14) 
Buna karşılık Esrâr’ın, tezkiresinde1  H.1201/M.1786-87’de ölen Dervîş Nûrî’den 
bahsederken onunla görüştüğünü ve ondan feyz aldığını söylemesi, şairin intisabından 
önce de Mevlevi meclislerinde sohbetlere katıldığını göstermektedir.  
Esrâr’ın, çok geç yaşta da olsa Mevleviliğe girişi ve bilhassa orada Şeyh Gâlib gibi 
büyük bir şairle tanışması hayatında çok önemli bir dönüm noktası  teşkil eder. O, 
şiirlerinde sık sık Mevlevilikte bulduğu huzuru dile getirerek “hüzün kulübesi” olan 
gönlünün bu sayede “safâ bahçesi”ne döndüğünü söyler: 
Âhir erişip kâfile-i Mevleviyâna 
Âzâde-ser-i berzah-ı râh-ı hatar oldu 
Gâh eyledi yek-reng gehî eyledi bî-reng 
Çün himmet-i Hünkâr bana râh-ber oldu (G. 247/18-19) 
Bugün ben sâye-i Hünkâr’da sultân-ı fakr oldum 
Sakın dervişlikde sanma mülk-i servetim gitdi (G. 246/20) 
Gubâr-ı dergeh-i Monlâ-yı Rûm’a rûy-mâl oldum 
                                                           1  Esrâr Dede. Tezkire-i Şu’arâ-yı Mevleviyye. Süleymaniye Kütüphanesi, Hâlet Efendi Mülhakı. No.109.  vr. 
115b; İlhan Genç (hzl.) (2000). Tezkire-i Şuarâ-yı Mevleviyye. Ankara: AKM Yay. 510-511. 
DÎVÂN   12 
 
Düşüp hâk-i harâbât oldum ammâ kîmyâ buldum 
Gülistân-ı safâdır kulbe-i ahzân-ı dil şimdi 
Hazân-ı zühd-i huşkâsâ beni zanneyleme soldum (G. 176/1, 2) 
Esrâr Dede, bin bir gün süren çilesinden1 sonra “dede”2 unvanını alarak hücrede 
oturmak hakkını kazanır3, fakat o gece de vefat eder (bk. Ölümü). Gerek kişiliği gerekse 
gayretleriyle  Gâlib’in  büyük  takdirlerini  kazanan  Esrâr’ın,  Mevlevilikte  geldiği  son 
nokta “dede”lik olur. Buna karşılık onun ölümünden oldukça geç bir tarihte yazılan 
biyografik eserlerde ve Mevleviler arasında yaşayan sözlü gelenekte, Esrâr’ın çile çeken 
dervişlerin nezaretçisi demek olan “kazancı dedeliğe”4 hatta şeyhliğe kadar yükseldiği 
ileri sürülmüştür. Onun “kazancı dedeliği”yle ilgili olarak da, Yenikapı Mevlevihanesi 
şeyhi Mehmed Celâleddin Dede’nin “Esrâr Dede Şeyh Galib’in kazancıdır.” nüktesini 
söylediği rivayet edilir.5 İhsan Mahvî de, onun şeyhlik makamını kazandığı hâlde Şeyh 
Gâlib’e  olan  büyük  bağlılığı  sebebiyle  dedeliğe  devam  edip  onun  dizi  dibinden 
ayrılmadığını  söyler.6  Fatîn  ise,  şairin  çileden  sonra  zamanını  “mey  ü  neyle  telef 
etmeyip” bilgi ve irfanını artırmaya ayırdığını söyler.7  Fakat Esrâr Dede’nin çilesini 
tamamladığı gece vefat etmesi sebebiyle bütün bu söylenenler bir rivayetten öteye 
gitmemektedir. 
Esrâr Dede’nin, Mevlevilikten önce şiir yazıp yazmadığını ve mahlasını ne zaman 
aldığı konusunda kaynaklarda bir bilgi yoktur. İhsan Mahvî, onun ruhunda gizli olan 
“bedâyi’-i tabî’iyye”sinin (şairliğinin), Şeyh Gâlib’in etkisiyle yavaş yavaş inkişaf ederek 
kendisini  göstermeye  başladığını  söyler.  Birçok  şairin  şiir yazmaya Mevlevihane 
                                                           1 Mevleviliğe intisap eden dervişler, bin bir günlük çile sırasında bir taraftan dünyevi işlerin remzi olan 
“matbah” işleriyle uğraşırlarken, bir taraftan da manevi ve ruhi tekâmülleri için uğraşırlardı. Bunun için 
de  yeteneklerine  göre  musiki  ve  sema  meşk  etmesi,  Mesnevî  okuması  veya  dinlemesi  lazımdı.  Çile 
sırasında dervişlere sadece gündüz işleri için izin verilir, gece mutlaka Mevlevihaneye dönerlerdi. [bk. 
Asaf Halet Çelebi (1957). Mevlâna ve Mevlevîlik. İstanbul. 151-153; Abdülbaki Gölpınarlı (1983). Mevlâna’dan 
Sonra Mevlevîlik. İstanbul: İnkılâp ve Aka Yay. 391-395]. 
2 “Dede” unvanını alan derviş, hücreye çıkar ve yeni yetişenlerle meşgul olur veya tekkeden çıkıp başka 
bir işle uğraşırdı. [bk. Çelebi, Asaf Halet Çelebi  (1957).  Mevlâna ve Mevlevîlik. İstanbul. 154; Abdülbaki 
Gölpınarlı (1983). Mevlâna’dan Sonra Mevlevîlik. İstanbul: İnkılâp ve Aka Yay. 394]. 
3  Muallim  Naci  (1303).  “Esrâr  Dede”.  Mecmua-i  Muallim  20:  76-79;  B.  Mehmed  Tahir  (1333).  Osmanlı 
Müellifleri. C. 2. İstanbul: Matbaa-i Âmire. 80. 
4 S. N. Ergun (1932a). Şeyh Gâlib. İstanbul: Kanaat Kütüphanesi. 11; Mehmet Nail Tuman. Tuhfe-i Nâ’ilî. Milli 
Kütüphane. Yz. B.611. 42. 
5 İstanbul kütüphaneleri Türkçe Yazma Dîvanlar Kataloğu (1965). C. III. İstanbul. 871. 
6 Aktaran Sadettin Nüzhet Ergun (1945). “Esrâr Dede”. Türk Şairleri. C. 3. İstanbul: Ülkü Bas. 1345. 
7 Fatîn Dâvûd (1271). Tezkire-i Hâtimetü’l-Eş’âr. İstanbul. 9-10. 
